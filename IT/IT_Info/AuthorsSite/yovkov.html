<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="./style.css" />
    <title>Меню</title>
  </head>
  <body>
    <div class="page-wrapper page-wrapper--blue o-1column-box">
      <header>
        <h1 class="headers text--blue">Йордан Йовков</h1>
        <h3 class="headers text--blue">Биографични бележки</h3>
      </header>
      <main>
        <img class="u-center" src="./img/Yovkov.jpg" alt="" />
        <p class="text--blue">
          Детските и юношеските години на Йордан Йовков преминават в родното му
          място, където получава основно образование. Завършва гимназия в София.
          Учителят му по литература — поетът Иван Грозев, му предсказва бъдеще
          на писател. След дипломирането си живее в Добруджа, където се преселва
          семейството му. В началото на 1904 г. се записва студент в Юридическия
          факултет на Софийския университет, но смъртта на баща му осуетява
          следването му.
        </p>
        <p class="text--blue">
          Есента на 1904 г. Йовков се завръща в с. Долен извор и учителства в
          различни добруджански села до 1912 г., когато е мобилизиран. Участва в
          Балканската и Междусъюзническата война като командир на рота. След
          войните Йовков се установява в София и работи като редактор на
          списание „Народна армия“. След края на Първата световна война настъпва
          един от най-тежките периоди в живота на Йовков. След трудни дни,
          изпълнени с душевни терзания и материални несгоди, и след като
          Добруджа е окупирана от румънците, Йовков минава нелегално границата и
          се установява във Варна, където е учител до есента на 1920 г.
          Последните 10 години от живота му са изпълнени с творчески труд и
          изтощително напрежение, което се отразява на здравето му. Неизлечимо
          болен, през есента на 1937 година заминава на лечение в Хисаря. Поради
          влошеното състояние е опериран по спешност в Католическата болница в
          Пловдив, но след 24 часа Йовков умира. Погребението му в София се
          превръща в манифестация на народна любов и признателност.
        </p>
        <p class="text--blue">
          Йовков идва в българската литература с една болка, която пронизва
          всичко, написано от него за войните, и от която се ражда специфичният
          му хуманизъм. В прозата му няма ожесточение, викове на омраза.
          Най-значимите си военни творби Йовков събира в излезлите през 1917 и
          1918 г. два тома „Разкази“.
        </p>
        <p class="text--blue">
          Източник:
          <a
            target="blank"
            href="http://www.zamatura.eu/avtori/biografia/Iordan-Iovkov"
            >http://www.zamatura.eu/avtori/biografia/Iordan-Iovkov</a
          >
        </p>
      </main>
    </div>
  </body>
</html>
